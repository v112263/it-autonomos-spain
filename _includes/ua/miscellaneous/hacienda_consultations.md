## Офіційні консультації податкової

В Іспанії є офіційний
ресурс [база даних податкових консультацій](https://petete.tributos.hacienda.gob.es/consultas/){:target="_blank"}, де
публікуються роз'яснення Головного управління з податків (Dirección General de Tributos). Цей ресурс може бути корисним,
якщо ви зіткнулися зі спірною або нестандартною ситуацією.

**Типи консультацій**

*Consultas vinculantes (зобов'язуючі консультації)* - офіційні відповіді податкової, які є обов'язковими для податкових
органів щодо конкретної особи, якщо факти точно збігаються з описаними у запиті. Податкова може
змінити свій підхід на майбутнє, але якщо ви діяли за опублікованим роз'ясненням - зазвичай це захищає від санкцій.

*Consultas generales (загальні консультації)* - роз'яснювальна інформація без юридичної сили - просто загальні
пояснення з податкових питань.

**Як цим користуватися**

Якщо зіткнулися з нестандартною ситуацією - можна пошукати в базі офіційне роз'яснення. Ось кілька цікавих
прикладів реальних консультацій:

- [V2554-23](https://petete.tributos.hacienda.gob.es/consultas/?num_consulta=V2554-23){:target="_blank"} - чи можна
  віднімати IVA за комунальні послуги при роботі з дому. Так, можна - пропорційно площі, яка використовується для роботи.
  Важлива зміна позиції податкової, яка раніше це не дозволяла.
- [V2594-21](https://petete.tributos.hacienda.gob.es/consultas/?num_consulta=V2594-21){:target="_blank"} - як працювати
  з виплатами від YouTube та Google Ireland: чи потрібно реєструватися в ROI, як оформляти рахунки без IVA та заповнювати
  modelo 349.
- [V1766-22](https://petete.tributos.hacienda.gob.es/consultas/?num_consulta=V1766-22){:target="_blank"} - як
  оподатковуються нагороди за staking криптовалют. Це не економічна діяльність, дохід оподатковується як рента від
  рухомого капіталу (більш вигідна податкова ставка).
- [V3625-16](https://petete.tributos.hacienda.gob.es/consultas/?num_consulta=V3625-16){:target="_blank"} - чи потрібно
  реєструвати аutónomo для майнінгу криптовалют. Так, майнінг вважається економічною діяльністю і вимагає
  реєстрації за кодом IAE 831.9 (інші фінансові послуги).
- [V0507-18](https://petete.tributos.hacienda.gob.es/consultas/?num_consulta=V0507-18){:target="_blank"} - чи звільняються
  онлайн-курси від IVA. Якщо це записи, що завантажуються - ні, застосовується 21 % IVA; живі заняття через інтернет можуть
  бути звільнені за певних умов.

На сайті є пошук за ключовими словами та фільтри за типом податку (IRPF, IVA) і роком.

Особисто мені поки не доводилося шукати відповіді на свої питання в цій базі - зазвичай мені достатньо
[консультацій з хесторами](#надійні-хестори). Але якщо у вас специфічне питання, є сенс пошукати офіційну
позицію податкової.

**Важливо**: Якщо ви хочете отримати зобов'язуючу консультацію щодо своєї конкретної ситуації (не просто пошукати в базі, а
поставити своє питання), можна подати запит онлайн через портал Hacienda. Термін відповіді за законом - до 6 місяців, але на
практиці можуть бути затримки.

Якщо у вас був цікавий досвід використання цього ресурсу - поділіться в
[чаті](https://bit.ly/it-autonomos-es){:target="_blank"} реальними прикладами. Впевнений, всім буде цікаво почитати.
