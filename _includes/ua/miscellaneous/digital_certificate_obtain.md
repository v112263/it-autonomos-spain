## Оформлення цифрового сертифіката

Цифровий сертифікат в Іспанії (Certificado Digital) - це ваш електронний ідентифікатор, який підтверджує вашу особу онлайн.
По суті, це один з найнадійніших та універсальних способів ідентифікації - працює практично скрізь.

За допомогою цифрового сертифіката можна:
- взаємодіяти з державними органами (податкова, соцстрах, Ayuntamiento та ін.);
- підписувати документи в електронному вигляді;
- отримувати довідки та виписки (Vida Laboral, податкові декларації, сертифікати та ін.);
- у деяких банках і сервісах проходити онлайн-верифікацію;
- і багато іншого.

Загалом, цифровий сертифікат значно спрощує життя в Іспанії - більшість питань можна вирішити онлайн. Сертифікат діє 4 роки, і його можна продовжити онлайн за 60 днів до закінчення терміну.

Якщо ви аутономо, то цифровий сертифікат вам **майже напевно потрібен** на практиці. Але навіть якщо ви не аутономо -
наполегливо рекомендую оформити його заздалегідь, поки він вам не знадобився. Коли сертифікат знадобиться терміново, робити
його поспіхом буде складніше. А так - можна спокійно оформити безкоштовно або за невелику плату (залежить від способу).

Є багато способів отримання цифрового сертифіката. Незалежно від того, який спосіб ви оберете - сертифікат матиме однакову юридичну силу. Нижче - кілька способів отримання.

**Спосіб #1**

Оформити через хестора. Деякі хестори акредитовані для видачі персональних цифрових сертифікатів (дистанційно). Це
дозволяє вам оформити сертифікат, не виходячи з дому.

Це один із найшвидших способів (якщо вам потрібно терміново і ви готові заплатити). Якщо ви подасте документи вранці,
є шанс отримати сертифікат того ж дня (якщо пізніше - сертифікат буде готовий наступного дня). Якщо у вас немає хестора,
або ваш хестор не надає таку послугу, можна звернутися до одного з хесторів
з [розділу надійних хесторів](#надійні-хестори).

**Спосіб #2**

Раніше це можна було зробити безкоштовно на [цьому сайті](https://certificadoelectronico.es/){:target="_blank"}. Але
зараз залишилися лише платні варіанти. Якщо не хочете їхати кудись і готові заплатити - це підхожий варіант. 
Потрібно буде завантажити документи на сайті, після чого почекати на випуск сертифіката.

**Спосіб #3**

Оформити сертифікат в Ayuntamiento, безкоштовно.

1. Зайти на сайт вашого Ayuntamiento.
2. Записатися на прийом (приблизно за такою схемою, але може відрізнятися для різних міст): CITA PREVIA -> ATENCIÓN AL
   CIUDADANO - OMAC -> Atención al Ciudadano -> OFICINA ATENCION CIUDADANA -> OBTENCIÓN CERTIFICADO DIGITAL ACCV ->
   Presencial.
3. Взяти з собою документи (як мінімум TIE) і прийти на прийом в ваш Ayuntamiento.
4. Повідомити свій email і номер телефону.
5. Вам надішлють sms з посиланням на сайт, на якому потрібно буде підписатися на телефоні.
6. Вам надішлють sms з паролем для завантаження сертифіката.
7. Вам надішлють лист на email з інструкцією для завантаження сертифіката (це можна зробити тільки на комп'ютері).

**Спосіб #4**

Оформити сертифікат через [FNMT](https://www.fnmt.es){:target="_blank"}, безкоштовно.

1. Створити заявку на оформлення сертифіката на сайті.
2. Прийти з документами в один з авторизованих центрів для підтвердження особи (офіс податкової служби (AEAT), Seguridad
   Social, Ayuntamiento, PROP).

**Спосіб #5**

Оформити сертифікат через [ACCV](https://www.accv.es/){:target="_blank"} (Agència de Tecnologia i Certificació
Electrònica de la Comunitat Valenciana), онлайн і безкоштовно (на даний момент, умови можуть змінитися).

Для оформлення знадобляться: TIE (або іспанські водійські права), іспанський номер телефону та e-mail.

1. Відкрити [сайт ACCV](https://www.accv.es/){:target="_blank"} на мобільному телефоні.
2. Натиснути кнопку "Obtén certificado", потім "CIUDADANO".
3. Заповнити всі свої дані.
4. Пройти відео-верифікацію, показавши документ на камеру.
5. Дочекатися схвалення на e-mail (зазвичай кілька годин при подачі вдень).
6. Отримати код і завантажити сертифікат на комп'ютер.