## Оформлення цифрового сертифіката

Цифровий сертифікат в Іспанії (Certificado Digital) - це цифровий документ, який підтверджує особу. Він дозволяє
здійснювати офіційні взаємодії з державними органами, банками, податковою службою та іншими установами у
безпечному режимі, без необхідності особистої присутності. Також за його допомогою можна підписувати документи в
електронному вигляді.

Якщо ви аутономо, то цифровий сертифікат вам **потрібен**. Його можна оформити у будь-який момент, але краще зробити
це якомога швидше (можна до реєстрації аутономо). Якщо відкладати оформлення сертифіката, є ризик, що ви зіткнетеся з
ситуацією, коли він вам терміново знадобиться - і тоді доведеться робити його терміново і за гроші.

Є багато способів отримання цифрового сертифіката. Незалежно від того, який спосіб ви оберете, сертифікат матиме
однакову юридичну силу. Нижче наведено кілька способів отримання (насправді їх більше).

**Спосіб #1**

Оформити через хестора. Деякі хестори акредитовані для видачі персональних цифрових сертифікатів (дистанційно). Це
дозволяє вам оформити сертифікат, не виходячи з дому.

Це один із найшвидших способів (якщо вам потрібно терміново і ви готові заплатити). Якщо ви подасте документи вранці,
є шанс отримати сертифікат того ж дня (якщо пізніше - сертифікат буде готовий наступного дня). Якщо у вас немає хестора,
або ваш хестор не надає таку послугу, можна звернутися до одного з хесторів
з [розділу надійних хесторів](#надійні-хестори).

**Спосіб #2**

Раніше це можна було зробити безкоштовно на [цьому сайті](https://certificadoelectronico.es/){:target="_blank"}. Але
зараз залишилися лише платні варіанти. Якщо не хочете їхати кудись і готові заплатити - це підхожий варіант. 
Потрібно буде завантажити документи на сайті, після чого почекати на випуск сертифіката.

**Спосіб #3**

Оформити сертифікат в Ayuntamiento, безкоштовно.

1. Зайти на сайт вашого Ayuntamiento.
2. Записатися на прийом (приблизно за такою схемою, але може відрізнятися для різних міст): CITA PREVIA -> ATENCIÓN AL
   CIUDADANO - OMAC -> Atención al Ciudadano -> OFICINA ATENCION CIUDADANA -> OBTENCIÓN CERTIFICADO DIGITAL ACCV ->
   Presencial.
3. Взяти з собою документи (як мінімум TIE) і прийти на прийом в ваш Ayuntamiento.
4. Повідомити свій email і номер телефону.
5. Вам надішлють sms з посиланням на сайт, на якому потрібно буде підписатися на телефоні.
6. Вам надішлють sms з паролем для завантаження сертифіката.
7. Вам надішлють лист на email з інструкцією для завантаження сертифіката (це можна зробити тільки на комп'ютері).

**Спосіб #4**

Оформити сертифікат через [FNMT](https://www.fnmt.es){:target="_blank"}, безкоштовно.

1. Створити заявку на оформлення сертифіката на сайті.
2. Прийти з документами в один з авторизованих центрів для підтвердження особи (офіс податкової служби (AEAT), Seguridad
   Social, Ayuntamiento, PROP).

**Спосіб №5**

Оформити сертифікат через [Istec](https://www.accv.es/){:target="_blank"} (Infraestructures i Serveis de Telecomunicacions i Certificació від Уряду Валенсійської спільноти), онлайн і (поки що) безкоштовно.
	1.	Відкрити сайт на мобільному телефоні та створити заявку.
	2.	Сфотографувати TIE і записати відео-селфі.
	3.	Дочекатися схвалення на e-mail протягом 1–2 днів і діяти за інструкцією.