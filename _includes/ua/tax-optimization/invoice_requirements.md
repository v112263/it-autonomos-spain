### Вимоги до фактур

Щоб зарахувати витрати і заплатити менше податків, необхідно надати фактури (повні інвойси) вашому
[хестору](#надійні-хестори) або завантажити їх у дашборд Xolo.

**Що має бути у фактурі**

- Слово "Factura" або "Invoice" та порядковий номер
- Ваш DNI/NIE/CIF
- Ваше повне ім'я або назва компанії
- Адреса реєстрації аутономо або компанії
- Опис послуги або товару (витрата має бути пов'язана з вашою економічною діяльністю)
- Сума та дата
- Дані продавця (назва компанії, DNI/NIE/CIF/податковий або реєстраційний номер, адреса)

Якщо деяких даних у фактурі не вистачає, це може викликати проблеми з боку податкової служби у разі перевірки
таких витрат. Також важливо розуміти, що IVA можна повернути лише з повноцінних фактур з усіма даними.

**Часта помилка**

За словами [хесторів](#надійні-хестори), найчастіша помилка клієнтів - надсилати не фактури, а просто чеки (ticket,
receipt, factura proforma) або неповні фактури, де немає всіх необхідних даних. Потім у клієнтів виникає питання,
чому якесь відрахування не застосувалося. Рекомендую максимально звернути на це увагу і надсилати саме правильні
документи вашому хестору для відрахувань.

**Мова фактур**

Фактури рекомендується надавати іспанською мовою. Це допоможе уникнути можливих труднощів під час перевірки
податковими органами. Якщо фактури будуть іншою мовою, у разі перевірки їх може знадобитися перекласти на
іспанську.

**Банківські виписки замість фактур**

У деяких випадках замість фактур можна використовувати квитанції про оплату з банку. Наприклад, для підтвердження оплати
оренди житла, соціальних внесків, зарплат, оплати професійних страховок для діяльності, банківських витрат і
комісій, IBI за приміщення (де ведеться діяльність), IAE, а також інші місцеві та державні збори. Я зазначив
це окремо у відповідних статтях нижче.

Але для більшості професійних витрат (купівля обладнання, підписки на сервіси, послуги спеціалістів) фактура
обов'язкова.
