### Вимоги до фактур

Щоб відрахувати витрати з податків, необхідно надати фактури (повні інвойси) вашому [хестору](#надійні-хестори)
або завантажити їх у дашборд Xolo.

**Що має бути у фактурі:**

- Ваш NIE
- Ваше повне ім'я
- Адреса реєстрації аутономо
- Опис послуги або товару
- Сума та дата

Без цих даних фактура не буде прийнята для відрахування з податків.

**Часта помилка**

За словами [хесторів](#надійні-хестори), найчастіша помилка клієнтів - надсилати не фактури, а просто чеки (ticket) або
неповні фактури, де немає всіх необхідних даних. Потім у клієнтів виникає питання, чому якесь відрахування не
застосувалося. Рекомендую максимально звернути на це увагу і надсилати саме правильні документи вашому хестору для
відрахувань.

**Мова фактур**

Фактури рекомендується надавати іспанською мовою. Це допоможе уникнути можливих труднощів під час перевірки
податковими органами. Якщо фактури будуть іншою мовою, у разі перевірки їх може знадобитися перекласти на
іспанську.

**Банківські виписки замість фактур**

У деяких випадках замість фактур можна використовувати банківські виписки. Наприклад, для підтвердження оплати оренди
житла, комунальних послуг або соціальних внесків. Я зазначив це окремо у відповідних статтях нижче.

Але для більшості професійних витрат (купівля обладнання, підписки на сервіси, послуги спеціалістів) фактура
обов'язкова.
