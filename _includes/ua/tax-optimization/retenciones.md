### Утримання (retenciones)

Якщо ви користуєтеся професійними послугами (наприклад, адвокатів, консультантів, інженерів та інших спеціалістів) або
орендуєте комерційне приміщення, вам можуть виставляти фактури з утриманням податку (retención).

Вони застосовуються лише у фактурах, призначених для покупців компаній або аутономо в Іспанії, і такі утримання
зобов'язані включати у свої фактури лише компанії або аутономо з певними видами діяльності IAE (в основному особисті
професійні послуги).

**Що таке retenciones**

Retención - це сума, яку утримує та перераховує до податкової ваш клієнт (або ви самі, якщо ви виступаєте як
клієнт). Він являє собою авансовий платіж з прибуткового податку (IRPF) і зменшує суму податку, яку доведеться
сплатити за підсумком року.

Простими словами: retención - це частина вашого доходу, яку клієнт не платить вам напряму, а віддає податковій в рахунок
вашого IRPF.

Наприклад: Ви виставляєте рахунок клієнту на 1000 EUR. На ньому вказано retención 15% - клієнт перерахує вам 850 EUR, а 150 EUR
відправить до Hacienda від вашого імені.

Потім, коли ви подаєте [річну декларацію](#річна-декларація-renta), цей аванс зараховується - за вас вже частково
сплатили ваш податок на прибуток.

**Розмір утримань**

Стандартні ставки retenciones:

- 7% - для нових професіоналів протягом перших 3 років діяльності
- 15% - стандартна ставка для професійних послуг після 3 років
- 19% - для оренди комерційних приміщень

**Що робити з фактурами з retenciones**

- Якщо ви отримуєте фактури з утриманням (наприклад, від адвоката або орендодавця), передайте їх
  вашому [хестору](#надійні-хестори), щоб вони коректно відобразили утримані суми.
- Якщо ви виставляєте фактури з retención (наприклад, клієнтам-компаніям в Іспанії), переконайтеся, що вказали правильну
  ставку і що клієнт перерахує утриманий податок до Hacienda.
- Передавайте такі фактури вчасно, щоб уникнути штрафів та помилок у звітності.
