### Авіаквитки, готелі, квитки на потяг

Якщо ви їдете у відрядження до клієнта, на професійну конференцію, виставку або інший діловий захід, то можете вирахувати ці витрати з податків. Але потрібно мати можливість обґрунтувати ділову мету поїздки, якщо податкова попросить.

Приклади обґрунтування:
- Договір з клієнтом з цієї країни
- Лист-запрошення від клієнта
- Ділове листування, в якому ви домовляєтеся про візит
- Конкретна мета візиту (зустріч, переговори, підписання контракту тощо)
- Квитки або запрошувальні листи на конференцію/виставку

Для відрядних витрат краще платити безготівково (картка/переказ/Bizum), тому що так простіше довести витрату.
Також необхідно отримати [повну фактуру](#вимоги-до-фактур) для вирахування. Поїздки краще планувати на робочі
дні - витрати у вихідні або свята вирахувати можна, але податкова може перевіряти їх ретельніше.

Якщо в авіаквитку або в готельній фактурі вказано окрім вашого імені ще чиєсь (наприклад, дружини), то за дружину вираховувати нічого не можна - тільки за себе. Хестор повинен уважно подивитися фактуру і вирахувати саме ту суму, яку коректно можна вирахувати.

Внутрішні рейси по Іспанії, квитки на потяг та готелі обкладаються IVA 10%, і цей IVA можна вирахувати. Міжнародні
рейси звільнені від IVA, але витрата все одно зменшує базу IRPF. Авіаквиток сам по собі не є фактурою -
потрібно запросити у авіакомпанії повну фактуру. Якщо бронюєте через агентство - багато з них не виділяють IVA у
фактурі, в цьому випадку вирахування IVA неможливе (але можна буде вирахувати IRPF).

На практиці деякі хестори не вираховують IVA за готелі, тому що податкова приділяє цим витратам підвищену увагу.
