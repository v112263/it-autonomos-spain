## Документи для банку після реєстрації аутономо

Після реєстрації як аутономо важливо повідомити банк, що ви починаєте економічну діяльність і будете отримувати
пов’язані з нею платежі. Це знижує ризик блокувань і запитів додаткових даних у найнедоречніший момент.

**Що і навіщо надавати**

- [**Modelo 036**](#modelo-036): податкове повідомлення про початок діяльності (alta censal). За ним банк розуміє, що
  ви офіційно відкрили діяльність і будете отримувати професійні доходи.
- [**Informe de Vida Laboral**](#vida-laboral): підтверджує, що ви стоїте на обліку в системі соціального
  страхування (TGSS) і зобов’язані платити внески.

У більшості випадків банку достатньо Modelo 036, але іноді просять і Vida Laboral. Завантажте обидва документи
заздалегідь, щоб заощадити час і не ходити ще раз до банку.

**Як надати документи банку**

У деяких банках це можна зробити онлайн (уточнюйте в сапорті).

Але я рекомендую інший, надійніший спосіб:

1. Прийти у відділення.
2. Відправити менеджеру документи електронною поштою у цифровому вигляді.
3. Дочекатися, поки менеджер внесе необхідні дані в банківську систему.
4. За бажанням, можна принести роздруковані документи - менеджер їх відсканує.

Буває, що менеджер не хоче вносити дані з ваших документів у систему (наприклад, каже: “приходьте, коли буде перший
платіж як аутономо”). Не погоджуйтеся і наполягайте, щоб менеджер зробив це зараз, інакше доведеться ще раз іти в банк.

**Ризики і як їх зменшити**

- Якщо не оновити статус діяльності в банку, рахунок можуть тимчасово заблокувати до з’ясування обставин (такі випадки
  трапляються).
- Чим раніше передасте документи і актуалізуєте профіль, тим менша ймовірність блокувань і повторних візитів.

**Як перевірити, що все оновлено**

Після того як менеджер внесе дані в систему, перевірте статус вашого профілю в застосунку банку. Бували випадки, коли
менеджер запевняв, що все готово, але інформація не оновлювалася і доводилося повертатися вдруге.

Приклад для Santander: Menu → Personal Area → Professional details → CNAE/CNO business activity code (має бути
«PROFESIONAL LIBERAL O AUTONOMO»), Last profession (ваш вид діяльності, напр., «ACTIVIDADES DE PROGRAMACION INFORMATICA»).


