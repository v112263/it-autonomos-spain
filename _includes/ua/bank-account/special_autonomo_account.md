## Спеціальний рахунок для аутономо

Якщо вам так зручніше, ви можете відкрити окремий рахунок для використання виключно для діяльності аутономо. Але це
необов’язково. Можна використовувати свій основний особистий рахунок як для отримання платежів по аутономо, так і для
особистих витрат — саме так роблю я.

Якщо ваш бізнес передбачає безліч щоденних банківських операцій, вам однозначно буде зручніше відкрити окремий рахунок.

Деякі банки можуть пропонувати спеціальні рахунки для аутономо зі спеціальними тарифами. Але рахунок аутономо і
звичайний персональний рахунок фізособи відрізняються тільки тим, як їх класифікує банк (для податкової це просто
рахунки фізособи). В Іспанії підхід до використання рахунків відрізняється, наприклад, від України, де потрібен окремий
спеціальний рахунок для підприємницької діяльності.
