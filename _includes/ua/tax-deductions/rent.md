## Оренда житла

Якщо ви хочете відрахувати частину орендної плати з податків як витрати для вашого аутономо, це має бути дозволено вашим
договором оренди.

Необхідно уважно прочитати договір оренди та переконатися, що в ньому немає пункту, який забороняє вести економічну
діяльність у житловому приміщенні. Якщо такий пункт є, ви можете підписати додаткову угоду з орендодавцем (як це зробив
я), що дозволяє вести економічну діяльність.

Формула для розрахунку суми відрахувань:
_[вартість оренди в євро] × 30% × [% площі квартири, де ведете економічну діяльність]_

Покрокова інструкція:

1. Проаналізуйте договір оренди на наявність пункту, який забороняє економічну діяльність. Для цього можна використати
   ChatGPT, звернутися до свого хестора або Xolo.
2. Якщо договір забороняє економічну діяльність, попросіть підготувати додаток, що дозволяє її (зазвичай це платна, але
   недорога послуга).
3. Підпишіть додаток до договору (наприклад, за допомогою електронного підпису на комп'ютері).
4. Надішліть документ своєму орендодавцеві для підписання.
5. Надішліть підписаний додаток хестору, щоб вони врахували його для підтвердження відрахувань за оренду в майбутньому.
6. Щомісяця надавайте виписку з банку про платіж за оренду хестору або завантажуйте її в дашборд Xolo (фактура не
   потрібна, достатньо виписки).

Не вигадуйте причини, чому орендодавець може бути проти підписати додаткову угоду - просто запитайте його. Часто люди
роблять припущення, які навіть не перевіряють, тим самим позбавляючи себе можливості зекономити.
