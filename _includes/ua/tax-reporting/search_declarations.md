## Пошук поданих декларацій

Усі декларації, які ви подаєте (або подає за вас хестор), зберігаються в податковій службі. До них можна отримати
доступ  
онлайн через особистий кабінет на сайті Agencia Tributaria. Це може бути корисно для всіх платників податків в Іспанії  
(не тільки для аутономо):

- Можна перевірити, чи справді необхідні декларації відправлені та зареєстровані в Agencia Tributaria  
  своєчасно.
- Якщо плануєте [брати іпотеку](https://spainlifeguide.com/ua/mortgage/){:target="_blank"} або кредити в банку,
  може знадобитися надати податкові декларації.
- В інших ситуаціях, наприклад, для підтвердження доходу, сплачених податків, подання заяви на соціальні пільги або  
  оформлення посвідки на проживання.

**Як знайти подані декларації:**

1. Зайдіть на сайт [Agencia Tributaria](https://sede.agenciatributaria.gob.es){:target="_blank"}.
2. Натисніть кнопку "Área Personal" у верхньому меню.
3. Виберіть "Mis Expedientes" ("My Procedures").
4. Пройдіть ідентифікацію, використовуючи [цифровий сертифікат](#оформлення-цифрового-сертифіката) або cl@ve.
5. На сторінці "Identificación" активуйте "Actuar en nombre propio" ("Acting in your own name").
6. Підтвердіть вхід, натиснувши "Confirmar".
7. Перейдіть у розділ "Consultar declaraciones presentadas" ("Consult the tax returns filed").
8. Виберіть потрібний період і тип декларації (Modelo), потім натисніть "Buscar".
