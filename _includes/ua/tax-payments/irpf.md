## IRPF (податок на доходи)

IRPF (Impuesto sobre la Renta de las Personas Físicas) - це податок на доходи фізичних осіб в Іспанії. Податок є
прогресивним, тобто ставка зростає з підвищенням рівня доходу.

IRPF поділяється на дві основні категорії:

- Податок на доходи аутономо (від 19% до 47%) - застосовується до доходів, отриманих від професійної чи підприємницької
  діяльності.
- Податок на приріст капіталу (від 19% до 28%) - стягується з доходів від продажу активів або інвестицій.

Податок розраховується на основі чистого прибутку, тобто після відрахування всіх дозволених витрат.

### Прогресивна шкала і ставки

Ставки IRPF можуть змінюватися залежно від автономної спільноти Іспанії, а також щороку.

Приблизна таблиця (актуальну шукайте в офіційних джерелах):

- До 12 450 €: 19%
- Від 12 451 € до 20 200 €: 24%
- Від 20 201 € до 35 200 €: 30%
- Від 35 201 € до 60 000 €: 37%
- Від 60 001 € до 300 000 €: 45%
- Понад 300 000 €: 47%

Кожен платник податків має необкладений мінімум, який залежить від особистих обставин, наприклад, складу родини. У
середньому перші 8000€-9000€ доходу не оподатковуються. Якщо, наприклад, річний дохід складає 12000 €, ставка
податку 19% буде застосована лише до решти 3000 € (12000 € - 9000 € = 3000 €).

Прогресивна ставка податку означає, що зі збільшенням вашого доходу застосовується вища ставка податку до відповідної
частини доходу. Наприклад, якщо ваш річний дохід складає 50000 €, то податок розраховується наступним чином:

- Перші 12 450 € оподатковуються за ставкою 19% (але врахуйте тут необкладений мінімум, про який я написав вище)
- Дохід від 12 451 € до 20 200 € оподатковується за ставкою 24%
- Дохід від 20 201 € до 35 200 € оподатковується за ставкою 30%
- Дохід від 35 201 € до 50 000 € оподатковується за ставкою 37%

### Оплата IRPF

1. У разі будь-яких проблем з оплатою IRPF негайно звертайтеся до свого хестора, він вам допоможе.
2. Для аутономо податок автоматично стягується з банківського рахунку кожного кварталу 20 числа в квітні, липні,
   жовтні (у січні дата зняття відрізняється) в розмірі 20% від доходу. Щоб зняття відбувалося автоматично за допомогою
   direct debit, важливо вчасно подавати щоквартальні декларації. Якщо 20-те число припадає на вихідний день, зняття
   відбудеться пізніше у найближчий робочий день. Точний календар є
   на [сайті податкової](https://sede.agenciatributaria.gob.es/Sede/Bibl_virtual/folletos/calendario_contribuyente.shtml){:
   target="_blank"}.
3. Існує можливість сплачувати податок вручну (і навіть більше 20%), але це може супроводжуватися додатковими
   складнощами, тому рекомендую використовувати стандартну схему.
4. Якщо на момент зняття податку буде недостатньо грошей, вам можуть виписати штраф.
5. Після подачі річної декларації проводиться перерахунок: у разі недоплати IRPF необхідно буде доплатити, а в разі
   переплати - вам повернуть надлишок.
