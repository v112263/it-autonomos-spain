## Розрахункова база для соціальних внесків (Base de cotización)

Base de cotización - це розрахункова база для [соціальних внесків](#соціальні-внески-seguridad-social).

Протягом перших 12 місяців після реєстрації автономо діє [пільговий тариф](#ризик-втратити-знижку-seguridad-social) для
соціальних внесків.

Якщо в перший рік дохід автономо був вище мінімальної зарплати в Іспанії (приблизно 17 000 євро на рік), то
починаючи з 13 місяця ви будете платити соціальні внески за звичайною квотою залежно від ваших доходів.

Вам необхідно самостійно вибрати base de cotización в межах, дозволених для вашого рівня доходів. Від цієї
бази розраховується щомісячна квота, і за цією ж базою розраховуються ваші майбутні допомоги та пенсія.

Base de cotización можна змінювати до 6 разів на рік. Нова база набирає чинності кожні два місяці: з 1 березня / 1
травня / 1 липня / 1 вересня / 1 листопада / 1 січня.

Калькулятор з діапазонами доходів і відповідними щомісячними
внесками: [Calculadora de cuotas para autónomos](https://portal.seg-social.gob.es/wps/portal/importass/importass/tramites/simuladorRETAPublico){:
target="_blank"}

**Як змінити base de cotización**

1. Зайдіть за
   посиланням [Modificación de datos de autónomos](https://portal.seg-social.gob.es/wps/portal/importass/importass/Categorias/Altas,+bajas+y+modificaciones/Bajas+y+modificaciones/ModDatosAutonomos){:
   target="_blank"}
2. Solicitar modificación -> Увійти в систему (наприклад, за
   допомогою [цифрового сертифіката](#оформлення-цифрового-сертифіката)) -> Cuota y cotización -> Modificar.
3. Введіть свій щомісячний дохід (точну формулу можна
   подивитися [в калькуляторі](https://portal.seg-social.gob.es/wps/portal/importass/importass/tramites/simuladorRETAPublico){:
   target="_blank"}).
4. Виберіть щомісячну квоту (можна вибрати мінімальну), цю суму ви будете платити щомісяця. Також,
   розмір квоти впливає на майбутню пенсію та допомоги.

   **Важливо:** На сторінці вибору бази орієнтуйтесь на діапазон зверху (наприклад, "Tramo de bases de cotización:
   1.928,10 € - 4.909,50 €") - це ваш допустимий діапазон. Під повзунком вказано "MIN 653,59 €/mes" - це абсолютний
   мінімум системи для найнижчого tramo, а не ваш мінімум. Обирайте базу строго в межах діапазону зверху. Зручніше
   ввести цифру вручну в поле над повзунком: наприклад, для мінімальної квоти в tramo 1.928,10-4.909,50 € вказуйте
   1.928,10 €, а не 653,59 €.
5. Firmar y confirmar.

Сума в полі «Base de cotización» - це не те, що будуть списувати з вашого рахунку. Реальна квота становить приблизно
31% від бази.

**А якщо протягом року змінювався дохід, але ви не змінювали base de cotización?**

Якщо доходи протягом року знизилися, і ви переплатили за Seguridad Social - повернення зроблять автоматично після річної
звірки з податковою.

Якщо доходи протягом року зросли, і ви недоплатили за Seguridad Social - прийде резолюція з сумою і терміном оплати
(приблизно 1 місяць). Цей платіж потрібно зробити вручну. Якщо прострочити, буде штраф до 20%.
